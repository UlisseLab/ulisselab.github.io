+++
title = "Ulisse @ CyberChallenge.IT 2024"
date = "2024-07-09"
cover.image = "photo_2024-07-05_20-09-28.jpg"
cover.caption = "Il team di Ulisse al CyberChallenge.IT 2024"
cover.alt = "Foto di gruppo del team di Ulisse al CyberChallenge.IT 2024 con le medaglie"
cover.relative = true
+++

Anche quest'anno l'Università di Bologna ha preso parte a [CyberChallenge.IT](https://cyberchallenge.it/), la competizione nazionale di cybersecurity organizzata dal Cybersecurity National Lab.

Dopo un percorso formativo durato diversi mesi, un team di studenti del laboratorio Ulisse ha partecipato alla competizione finale, che si è svolta dal 3 al 6 luglio 2024 presso l'International Training Center dell'International Labour Organization (ITC-ILO) di Torino.

Il team, composto da Alan Davide Bovo, Giacomo Boschi, Davide Gianessi, Renato Eugenio Maria Marziano, Elia Soldati e Simone Mazzacano (da sinistra a destra nella foto), ha affrontato altre 42 squadre provenienti da tutta Italia in una gara CTF Attack/Defense di 8 ore, dalle 10:00 alle 18:00 del 4 luglio.

Grazie al loro impegno e alle loro competenze, il team ha conquistato un eccellente **3° posto**, totalizzando 108.631 punti, posizionandosi dietro solo a PoliTo e Sapienza.

![Presentazione del team](team.jpeg)

Complimenti a tutti i partecipanti e in particolare ai nostri studenti per il risultato ottenuto! Ci rivediamo l'anno prossimo per la prossima edizione di CyberChallenge.IT!

Desideriamo esprimere la nostra gratitudine al Prof. Marco Prandini per il suo supporto e coordinamento, così come a Eyad Issa, Andrea Melis, Francesco Apollonio, Santo Cariotti, Samuele Musiani, Lorenzo Rinieri e tutti i tutor del laboratorio Ulisse per il percorso formativo di CyberChallenge 2024. Ringraziamo inoltre il Cybersecurity National Lab e tutti gli sponsor nazionali che hanno reso possibile la nostra partecipazione alla competizione.

## Ringraziamenti

Un ringraziamento speciale va ai nostri sponsor locali: [Cyberloop], [EETECH SRLS], [Imola Informatica] e [Laboratori Guglielmo Marconi S.p.A].

[cyberloop]: https://cyberloop.it/
[EETECH SRLS]: https://eetech.it/
[Imola Informatica]: https://www.imolainformatica.it/
[Laboratori Guglielmo Marconi S.p.A]: https://labs.it/

![Top 3 squadre](top3.png)

## Workshop

Oltre alla competizione, il team ha anche tenuto due presentazioni al Workshop di CyberChallenge.IT 2024, durante le quali ha illustrato gli strumenti sviluppati dal team di gioco e utilizzati durante la gara, evidenziando come abbiano portato un vantaggio significativo alla squadra.

Nello spirito di condivisione e collaborazione che contraddistingue il laboratorio Ulisse, mettiamo a disposizione le slide delle presentazioni e i repository GitHub dei progetti sviluppati:

| Titolo | Autore | Slide | Repository GitHub |
|--------|--------|-------|-------------------|
| A/D traffic analysis with PCAP-over-IP | Eyad Issa | [PDF](./CCIT2024%20-%20Workshop%20-%20AD%20traffic%20analysis%20with%20PCAP-over-IP.pdf) | [GitHub](https://github.com/UlisseLab/pcap-broker)|
| TCP/IP fingerprinting e le sue applicazioni nel contesto delle A/D | Renato Eugenio Maria Marziano | [PDF](./CCIT2024%20-%20Workshop%20-%20Fingerprinting%20TCP-IP.pdf) | [GitHub](https://github.com/drank40/euriclea) |

## Ulteriori informazioni

CyberChallenge.IT è un programma nazionale di formazione e competizione in cybersecurity, organizzato dal Cybersecurity National Lab, che coinvolge studenti dai 16 ai 25 anni. Il programma è composto da una serie di eventi formativi e da una competizione finale, che si svolge annualmente a luglio.

Se vuoi saperne di più su CyberChallenge.IT, visita il [sito ufficiale](https://cyberchallenge.it/) e la [pagina dedicata alle iscrizioni per la prossima edizione](https://cyberchallenge.it/students).

Se vuoi entrare a far parte del nostro team, partecipare ai nostri eventi e alle nostre attività, contattaci su [Telegram](https://t.me/eyaddo) o [Discord](https://discord.gg/uwFbYA4H).

## Coverage mediatica

- [CesenaToday - Cybersecurity, una squadra con 4 ex diplomati del Pascal arriva terza classificata nella gara](https://www.cesenatoday.it/cronaca/cybersecurity-una-squadra-con-4-ex-diplomati-del-pascal-arriva-terza-classificata-nella-gara.html)
- [Unibo Magazine - CyberChallenge.IT 2024: terzo posto per il team dell'Università di Bologna](https://magazine.unibo.it/archivio/2024/07/16/cyberchallenge-it-2024-terzo-posto-per-il-team-delluniversita-di-bologna)
